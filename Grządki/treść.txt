Nie tylko ze swoich kwiatów Ula jest dumna. Od wielu lat prowadzi ekologiczne gospodarstwo i właśnie przygotowuje się do nowego sezonu warzywnego. Postanowiła dużo wcześniej rozplanować grządki w ogrodzie. Ogród warzywny Uli wygląda w ten sposób, że co każde dwa rządki zostawiane jest miejsce na ścieżkę. Od wielu lat Ula praktykuje sadzenie w dwóch sąsiadujących ze sobą rządkach dwóch rodzajów warzyw: jedno korzeniowe (z jadalną częścią pod ziemią) i jedno niekorzeniowe (kapusty, dyniowate, strączkowe i inne z jadalną częścią nad ziemią). W tym roku postanowiła uporządkować kolejność sadzonych warzyw malejąco względem trzech parametrów:

poziom zakwaszenia gleby idealny dla danego gatunku,
gęstość nasadu pomiędzy kolejnymi warzywami w milimetrach,
miesiąc rozpoczęcia nasadu.
Ula na podstawie listy warzyw korzeniowych i niekorzeniowych chciałaby zrobić nowe uporządkowanie na podstawie wymarzonej kolejności.
Wejście:
W pierwszej linii wejścia znajduje się liczba całkowita n, oznaczająca liczbę podwójnych grządek. W drugiej linii wejścia znajdują się trzy liczby 1, 2 i 3 oddzielone spacjami w dowolnej kolejności. Decydują one o kolejności kryteriów, według których porządkowane będą warzywa. W kolejnych 2*n liniach są wiersze opisujące roślinę. Na opis warzywa składa się kolejno jednowyrazowy napis z jego nazwą, jednej liczby zmiennoprzecinkowej z oznaczającej poziom zakwaszenia gleby, dwóch liczb całkowitych d i m, oznaczajacych kolejno odległość nasadów w milimetrach oraz numer miesiąca nasadu. Miesiące numerowane są od 1. W pierwszych n liniach znajdują się opisy warzyw korzeniowych, a w kolejnych n liniach opisy warzyw niekorzeniowych.

1 ≤ n ≤ 1000000
Wyjście:
Na wyjściu program powinien wypisać uporządkowane listy gatunków warzyw w parach według podanej kolejności kryteriów. Para powinna być wyświetlona w postaci: nazwa1-nazwa2, pary powinny być od siebie oddzielone znakiem białym. Całą listę należy wyświetlić w jednej linii. W przypadku dwóch gatunków, których wszystkie odpowiadające wartości są równe, należy zachować kolejność wystąpienia na liście.